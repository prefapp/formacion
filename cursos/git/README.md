# Git

Git é o SCV (Sistema de Control de Versións) de código aberto máis utilizado do mundo. Deseñado por Linus Torvalds, o seu propósito é levar un rexistro dos cambios realizados en arquivos de código. A diferenza de Subversion, Git é distribuído, o que permite a coordinación do traballo entre varias persoas sobre arquivos compartidos nun repositorio. As empresas e os programadores adoitan utilizar Git para colaborar no desenvolvemento de software e aplicacións.

Trátase dun proxecto de código aberto maduro e cun mantemento activo. Baseándose neste, e levando un paso máis aló a súa funcionalidade, xorden os repositorios remotos ou forxas: plataformas web que permiten aloxar os proxectos de software de xeito remoto. Algúns dos máis utilizados son GitHub, Gitlab, Bitbucket, Gitea e Gogs.

Un número enorme de proxectos de software dependen de Git para o control de versións, incluíndo proxectos comerciais e de código aberto, e unha moi boa parte dos profesionais dedicados ó desenvolvemento de software traballan con Git. Ademais, este sistema funciona perfectamente nunha ampla variedade de sistemas operativos e IDE (Entornos de Desenvolvemento Integrados).

Como xa mencionamos, Git conta cunha arquitectura distribuída e, polo tanto, é un exemplo de DVCS (Sistema de Control de Versións Distribuído, polas súas siglas en inglés). No canto de dispoñer dun único espazo para todo o historial de versións do software, coma sucede de xeito habitual nos sistemas de control de versións antano populares, coma CVS ou Subversion (tamén coñecido coma SVN), en Git a copia do código na que está traballando cada programador é tamén un repositorio que alberga o historial completo de tódolos cambios.

Aparte de contar cunha arquitectura distribuída, Git foi deseñado tendo en conta o rendemento, a seguridade e a flexibilidade.

## Recursos
- [Páxina oficial de Git](https://git-scm.com/)
- [Book oficial en castelán de Git](https://git-scm.com/book/es/v2)
- [Por que utilizar Git na túa organización](https://www.atlassian.com/es/git/tutorials/why-git) 
- [A catedral e o bazar](https://github.com/prefapp/formacion/blob/master/cursos/git/_media/02_hands_on/catedralbazar.pdf)
  
Sexas programador, deseñador... de marketing, de recursos humanos... para xestión de produtos, de proxectos, de equipos... Git é para ti ❤️

<div style="text-align: center;">
  <div style="margin: 0 auto">

![](_media/README/development_git.png)

  </div>
</div>

# Introducción

# Os contedores de software

Nos últimos catro anos, o mundo da xestión de sistemas informaticos está a asistir a unha revolución sen precedentes.
- Que pasaría se poidesemos crear máquinas virtuais con coste prácticamente nulo en tempo e computación?
- Que ocorrería se nunha máquina poidesemos despregar en cuestión de segundos centos ou incluso miles de máquinas virtuais co seu propio SO, sistema de ficheiros, usuarios, árbores de PIDs, stacks de rede...?
- E se, por enriba, esta tecnoloxía fose compatible con todo o stack actual, puidendo correr en servidores físicos, servidores virtuais, clouds privadas e públicas ou no propio laptop do desenvolverdor?

Todo iso é o que posibilita a nova tecnoloxía dos contedores de software. 

O cambio é dun calado tal que afecta non só as coitas e preocupacións propias dos devops e sysadmins senón tamén á forma de construir e programar as aplicacións e servizos. Estamos ante un novo paradigma que introduce, por fin, na industria unha nova arquitectura: a dos microservicios.

No presente curso imos adentrarnos no novo paradigma dos contedores para darlle ó docente unha visión o máis completa e práctica posible desta nova tecnoloxía e das súas posibilidades. 


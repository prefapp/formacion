# Introducción

Ata o momento temos visto como os **contedores** son unha técnica de virtualización que nos aforra tempo e cartos ó permitirnos crear "máquinas virtuais" a nivel de proceso.

Sabemos tamén que, gracias a ferramentas como **Docker**, as tarefas de xestión dos contedores (creación, inspección, borrado) son relativamente doadas e fáciles de automatizar. 

Por último temos visto como, mediante os mecanismos de construcción de **imaxes**, podemos facer combinacións de software específicas para unha aplicación ou servicio determinado sen ter que nos preocupar polo resto dos procesos residentes na máquina ou polos custos económicos ou de tempo a invertir na virtualización. 

Non obstante, aínda existen problemas sen resolver no mundo dos contedores, sendo un dos principaís a **orquestración** dos mesmos. 

No presente tema imos falar da orquestración de contedores e como nos vai permitir expresar unha infraestructura complexa de contedores dun xeito relativamente sinxelo.

# Orquestración: a solución

A orquestración de containers é un conxunto de técnicas e ferramentas que buscan asegurar:

- O correcto aprovisionamento de hosts.
- A correcta xestión (arrincado, detención) dun grupo de containers.
- O re-arrincado de containers caídos.
- A conexión de containers a través dunha serie de interfaces estándar ou ben establecidas.
- A correcta conexión de determinados containers ó mundo exterior de tal xeito que poidan comunicarse cos clientes do sistema. 
- O escalado e dimensionamento do grupo de containers de tal xeito que se creen e destrúan containers segundo as necesidades puntuais do sistema en cada momento.

> ⚠️ Nótese que o tema da orquestración é algo moi novidoso e que está moi lonxe de ser pacífico. Hai un constante desenvolvemento e traballo con respecto a este asunto que excede ampliamente os contidos deste curso. Polo tanto, imos limitarnos a expoñe-las bases do mesmo e algunhas solucións; pero, o tratamento completo e pormenorizado da orquestración de containers debería ser obxecto doutro curso.
